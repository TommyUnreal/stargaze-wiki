---
tags:
  - měna
  - vnějšíokraj
---


[[Vesmírné kredity]] (známé také jako Σ) jsou měnou, která vznikla původně jako platidlo v podsvětí a mezi menšími místními skupinami, ale postupem času si našla své místo především mimo centrální světy. Tato měna je často preferovanou platbou na okrajových planetách a vesmírných osadách, kde se obchoduje mimo zorné pole oficiálních autorit a regulací.

Původ  *"Creds"* či *"Sigmáčů"* sahá do počátků kolonií na vnějším okraji, kdy mnoho planetárních systémů operovalo mimo zákon a nad rámec tradičních ekonomických struktur. V tomto  prostředí vznikla potřeba alternativní měny, která by umožňovala anonymní a nekontrolované transakce mezi obchodníky, pašeráky a dobrodruhy.

## Forma
Kredity jsou velmi dobře chráněné proti padělání a na jejich konstrukci se podílí největší organizované skupiny v podsvětí. Na druhou stranu, *mince* samotné *nejsou nijak číslované či značené* a proto preferovanou formou platby mezi pašeráky, piráty, gangstery a všemi, kdo s nimi i třeba nepřímo obchodují.
## Stabilita
Vesmírné kredity nemají žádnou formu centrálního řízení. Jejich hodnota je udržována především *čilým obchodem a výměnou ovládanou překupníky* na širokém území. Ti vyvažují výkyvy v nabídce a poptávce a udržují měnu v oběhu. Přesto na centrálních světech mají kredity často nezaslouženou pověst volatilní a nestabilní měny, což má být důsledek nedostatku regulace a transparentnosti v transakcích. Je ovšem pravdou, že směnné kurzy jsou vždy přibližné a obchodní transakce leckdy pochybné.