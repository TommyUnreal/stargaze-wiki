---
tags: 
aliases:
  - Informační synchronizační jednotka
  - Information Synchronization Unit
---
**Schopnost pro ovládání:** *Signals*
**Schopnosti pro opravy:**  *Engineering, Shipwright*

Neboli *Informační synchronizační jednotka* je specializovaný systém pro synchronizaci databází a informačních toků mezi různými světy a vesmírnými objekty. Alianční směrnice nařizuje všem lodím schopným FTL mít toto zařízení nainstalované a aktivní. Lodě které pak cestují mezi systémy přenesou velké množství obvykle nekritických dat mezi databázemi. ISU dokáže v reálném čase sjednocovat databázové systémy, aktualizovat informační záznamy a zajišťovat konzistenci dat během mezihvězdných cest.

## Synchronizace ISU
Když se loď s aktivní ISU přiblíží k [[ISU Node|ISU Nodu]], proces synchronizace se spustí automaticky. Stanice vyšle signál, který naváže zabezpečené spojení s lodní jednotkou. Během tohoto procesu se databáze obou zařízení porovnají a aktualizují, přičemž ISU stáhne nejnovější zprávy, mapové aktualizace a jiné relevantní informace. Synchronizace obvykle trvá několik vteřin a posádka je o jejím průběhu informována na hlavní obrazovce lodního terminálu. 

## Čtení ISUM zpráv  
Po synchronizaci získá posádka přístup k tzv. [[ISUM|Sumářům]], což jsou krátké zprávy distribuované prostřednictvím sítě ISU. Tyto zprávy se zobrazují v uživatelsky přívětivém rozhraní a lze je filtrovat podle kategorií, jako jsou bezpečnostní varování, nabídky práce nebo lokální novinky. Sumáře jsou oblíbeným zdrojem informací pro mezihvězdné cestovatele, protože poskytují aktuální přehled o situaci v daném systému. Alespoň to tak říkají Alianční média. Pro některé kapitány je kontrola Sumářů při vstupu do nového systému rituálem, který nejen přináší praktické informace, ale také udržuje posádku v kontaktu s děním v širším vesmíru.
