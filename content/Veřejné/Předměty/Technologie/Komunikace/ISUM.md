---
aliases:
  - Information Synchronization Unit Message
  - Sumář
---
*ISUM* (*Information Synchronization Unit Message*) je veřejný komunikační systém fungující na principu krátkých zpráv distribuovaných skrze síť Informačních synchronizačních jednotek [[ISU]]. Tyto jednotky, povinné pro všechna plavidla schopná opustit atmosféru, vytváří rozsáhlou komunikační síť napříč obydleným vesmírem.

### Princip fungování
Každý [[ISU Node]], který se nachází ve většině obydlených systémů, a se kterým se ISU synchronizuje vždy, kdy je v blízké vzdálenosti, může publikovat nebo přijímat ISUM zprávy. Když loď vstoupí do nového systému, její ISU automaticky synchronizuje lokální databázi zpráv. Ty jsou následně dostupné posádce k prohlížení. Při opuštění systému si loď odnáší kopii všech zpráv, které při příštím kontaktu s jiným systémem opět sdílí dál.

### Využití
ISUM zprávy, se staly nedocenitelným zdrojem informací pro mezihvězdné cestovatele. Běžně obsahují:

- Varování před pirátskou aktivitou
- Nabídky práce a kontrakty
- Informace o lokálních událostech
- Novinky z vzdálených, většinou aliančních, systémů

### Limity
Vzhledem k povaze systému mohou být některé zprávy zastaralé v momentě, kdy se k příjemci dostanou. Rychlost šíření informací závisí na frekvenci mezihvězdných cest v dané oblasti. Zprávy také podléhají automatické cenzuře ISU, která blokuje škodlivý nebo nelegální obsah.

### Kulturní dopad
ISUM se stal významnou součástí kultury mezihvězdného cestování. Pro mnoho kapitánů je rituálem při vstupu do nového systému zkontrolovat *Sumáře* - jak se ISUM zprávám familiárně přezdívá. Některé zprávy se stávají virálními a jsou předávány mezi systémy po celé měsíce, čímž vytvářejí sdílené příběhy a legendy mezihvězdných cestovatelů.