---
aliases:
  - Synchronizační stanice
---
ISU Node je autonomní vesmírná stanice navržená pro synchronizaci Informačních synchronizačních jednotek ([[ISU]]). Tyto stanice tvoří páteřní infrastrukturu pro šíření dat mezi hvězdnými systémy, včetně kritických aktualizací databází a [[ISUM]] zpráv.

### Konstrukce
ISU Node je kompaktní automatizovaná stanice vybavená výkonnými komunikačními systémy a datovými úložišti. Většinou se jedná o válcovité nebo sférické konstrukce o průměru 10-15 metrů, napájené kombinací [[Solární panely|solárních panelů]] a malých [[Hlavní Reaktor|fúzních reaktorů]]. Stanice jsou navrženy pro maximální životnost a minimální údržbu.

### Rozmístění
Nody jsou strategicky umístěny v obydlených systémech, typicky na [[Stabilní orbita|stabilních orbitách]] nebo [[Lagrangeovy body|Lagrangeových bodech]]. V důležitých systémech bývá často několik *Synchronizačních stanic* pro zajištění redundance a lepšího pokrytí. Jejich pozice jsou veřejně známé a jsou zaneseny ve všech lepších navigačních databází.

### Funkce
- Automatická synchronizace s [[ISU]] jednotek lodí v dosahu
- Archivace a distribuce [[ISUM]] zpráv
- Distribuce bezpečnostních varování a kritických informací
- Monitoring lodní dopravy v systému

### Údržba
I když jsou Nody navrženy pro autonomní provoz, vyžadují občasnou údržbu. Tu zajišťují specializované týmy, které provádějí pravidelné kontroly, aktualizace hardwaru, software a opravy. V případě poruchy Node automaticky vysílá servisní signál pomocí [[Subprostorový vysílač|subprostorového vysílače]] nejbližší údržbové základně.

### Bezpečnost

ISU Nody jsou chráněny pokročilými bezpečnostními protokoly a fyzickými obrannými systémy. Jakýkoliv pokus o neoprávněnou manipulaci nebo poškození je považován za závažný zločin proti Aliančnímu právu. Přesto se občas objevují zprávy o pokusech hacknout nebo sabotovat tyto stanice, zejména v okrajových systémech.